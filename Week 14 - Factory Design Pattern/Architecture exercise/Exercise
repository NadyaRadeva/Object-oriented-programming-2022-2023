Да се дефинира ООП архитектура на система за гимназии. Архитектурата следва да отговаря на следните критерии:
да бъде максимално мащабируема,
да следва всички добри ООП практики и изученото в курса, имената на класове и полетата да бъдат ясни и добре подбрани, спрямо ролята, която изпълняват.
да се намали до минимум дублирането на информация.
Изисквания към системата, които архитектурата следва да покрива:

Системата разполага с ученици, максимум 30 учители, директор.
Учителите, учениците и директорът се записват със своите три имена в системата.
Директорът може и да не е учител в дадената гимназия.
Учениците имат клас - от 7ми до 12ти и са в групи. Всеки ученик се различава в рамките на гимназията по уникален идентификационен номер.
Учителите също имат свои уникални номера, които ги различават - номер на назначаване, но те са различни от тези на учениците.
За да може да се реализират качествени учебни занятия, учениците не използват този номер, освен при необходимост. В класната стая те се различават по име и номер в групата.
Всяка група има дневник с оценки. Всеки ученик може да има по повече от една оценка по даден предмет. Наредбата на учениците в дневника трябва да се прави веднъж при първото попълване и трябва да следва номерата на учениците в групата. Оценките в дневника са по всички предмети и те трябва да са подредени в някакъв ред, специфичен за дневника с оценки.
Директорът следва да създава учебната програма за следващия ден като определя за всеки учебен час, кой преподавател, ще води часа и на коя група. Учениците имат максимум 6 учебни часа на ден. 
Даден час може да бъде и неучебен(празен), ако преподавател се е разболял, например.

Процеси, които трябва да се поддържат коректно от администраторите на системата:
Добавяне на ученик и премахване на ученик от гимназията.
Всеки преподавател да има възможност да вижда оценките на всички учениците
Учениците да могат да виждат само своите оценки
Всеки с достъп до системата трябва да може да види учебната програма. Валидацията НЕ се изисква.
